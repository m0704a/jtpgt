Volt idő amikor az ember teljes életet tudott élni⏎
számítógép nélkül. Sokan azt hiszik ez ma már lehetetlen,⏎
mert a számítógép annyira hétköznapjaink eszközeivé vált.⏎
Arról beszélnek, hogy ma információs társadalomban élünk.⏎
Civilizációnak és fejlődésnek titulálják a technika⏎
és a tudomány által létrehozott eszközöket, miközben⏎
nem vesszük észre, hogy mekkora tömegű hulladék termeléssel⏎
jár mindez. Ez a hulladék pedig nem is akármilyen.⏎
Évezredek alatt sem tűnnek el az életünkből, és csak⏎
gyűlnek meg gyűlnek. Nagy szemétlerakók épülnek, majd⏎
beföldelik őket, és újabbakat nyitnak. Unokáinknak már⏎
nem lesz egy talpalatnyi helye sem szemét nélkül.⏎
Az ember egy olyan állatfaj amely hiába látja szörnyű⏎
jövőjét, ahhoz, hogy cselekvésig eljusson át kell⏎
élnie szörnyű bukását, tévedését.⏎
Milyen szép lehet egy nap amikor nem egy szobában vagy⏎
irodában töltöm számítógép előtt az időmet, hanem⏎
felmegyek egy hegyre, és az erdőben sétálok. Hallgatom⏎
amint csiripelnek a madarak, érzem a fák és a leveleik⏎
illatát. Látom amint a nap megvilágítja a közelben⏎
lévő tisztást, és aranyba borítja az ott növő növényeket.⏎
Érzem a lábaimban az izmok enyhe fáradságát, a tüdőmben⏎
a friss levegő be és kiáramlását.⏎

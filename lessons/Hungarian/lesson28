Egyszer meghallotta, amikor egy orvosi lapot kértem.⏎
Megszólított. Dicsérte az orvosi foglalkozást,⏎
kérdezősködött az egyetemről. Elbeszélgettünk,⏎
és eközben nagy tudást árult el. Különösen feltűnt⏎
néhány pszichofizikai dolog, amelyet sehol se⏎
olvastam. Nagyon lebilincselt az az éles elméjű és⏎
fantáziára hajló aprólékossága, amellyel igen⏎
jelentéktelen dolgokról is nagy érdeklődéssel⏎
beszélt. Bámultam, hogy mennyire számolni tud a⏎
körülményekkel, menyire megalkuszik az élettel,⏎
és hogy mennyire jól érzi magát benne. De hamarosan⏎
elbúcsúztunk a délutáni feketekávé után.⏎
